'তফাৎ শুধু শিড়দাঁড়ায়ে ', শিড়দাঁড়াটা যে বলিষ্ঠ তার প্রমান অনীক বাবু এর আগেও বহুবার দিয়েছেন। ভবিষ্যতের ভুত ভালো, ভুতেদের ভবিষ্যৎ উজ্জ্বল। তবুও সিনেমা টা দেখে মনে হলো শুধুই প্রাণ খুলে হাসলাম, মন ভরলো না, আসলে অনীক  বাবুর কাছে থেকে প্রত্যাশা টা হয়তো একটু বেশি থাকে। যদি আপনি ডেব্যুট ইনিংসেই সেঞ্চুরি হাঁকান, তারপর আপনি পর পর হাফ সেঞ্চুরি করলেও লোকে ওই প্রথম ইনিংস টার সাথে তুলনা তো করবেই। অম্বুবাচী দত্ত, বিষ্টু মন্ডল বা খাঁড়াবুল এদের নিয়ে আপনি সিনেমায় খোরাক করেছেন, বেশ করেছেন, কিন্তু সত্যি কথা বলতে এরা মনে হয় এমনিতেই এতো খোরাকের উপাদান সাপ্লাই করে আমাদের বিভিন্ন পেইড/আনপেইড মিডিয়াতে, যে আলাদা করে পোঁদে লাগার দরকার ছিল না। বাম , ডান , রাম , শ্যাম, যদু, মধু, গোরু , সরু, আপনি সবাই কে একসাথে নিয়ে হেঁটেছেন, খুব ভালো লাগলো। ব্যাকগ্রাউন্ড মিউজিকে হাসির আওয়াজ টা  কেমন যেন অতিরিক্ত লাগলো, সিনেমার থেকে বেশি স্ট্যান্ডআপ কমেডি মনে হচ্ছিলো। শেষমেশ একটা কথা, যতই ভোটের বাজার হোক, এই সিনেমাটাকে 'আনঅফিসিয়ালি' ব্যান করার কোনো কারণ খুঁজে পেলাম না। সাধারণ মানুষ কে এন্টারটেইনমেন্ট থেকে বঞ্চিত করার কারণ টা কিন্তু 'হাইলি সাসপিশাস'!

-- সম্রাট ধর  
