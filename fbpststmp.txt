আমার টিচার হওয়ার খুব শখ ছিল, হয়ে ওঠেনি, অল্প কিছু প্রাইভেট টিউশনি তেই সীমিত ছিল আমার সংক্ষিপ্ত শিক্ষকতা জীবন।ভবিষ্যতে হবে কখনো সুপ্ত ইচ্ছা পূরণ, আশা রাখি, তবে আজ সেই সব অপূর্ণ  স্বপ্ন নিয়ে না, লিখবো কিছু না ভোলার মতো স্মৃতি নিয়ে, আমার ছেলেবেলায় আমাকে শিক্ষক দের কিছু অমূল্য স্মৃতি... সংখ্যাটা প্রচুর, ফেসবুকে লেখার জন্য অনেক, তাই বাছাই করা তিন মজার স্মৃতি...

১. মেরে ঠ্যাং দেব 

২০০২, আমি ক্লাস টেন, তারিখ টা ঠিক মনে নেই, তবে সিলেকশন টেস্টের রেজাল্ট বেরিয়ে গেছে, মাধ্যমিক পরীক্ষা শুরু হতে বাকী মোটে ২/৩ সপ্তাহ। আমি আর কয়েকটা বাউন্ডুলে বন্ধু স্কুলের ঠিক পাশেই বিদ্যাসাগর কলেজের মাঠে ক্রিকেট খেলছি, দুপুর ১২ টা  হবে।  আমার স্কুল, মাঠের এক্কেবারে গায়ে, কিছু ক্লাসরুম থেকে মাঠটা স্পষ্ট দেখা যায়। আমি করছিলাম উইকেট কিপিং আর আমার এক শচীনের চ্যালা বন্ধু ব্যাটিং। হঠাৎ বোলার, ফিল্ডার রা কিছু না বলেই ছোটাছুটি করে পালাতে লাগলো,আমি আর ব্যাটসম্যান কিছু বুঝে ওঠার আগেই আমার বাঁ  কান টা স্যারের ডান  হাতে। খর্বাকৃতি ধুতি পাঞ্জাবী পরিহিত শিক্ষক, আর এক সপ্তাহ পরে রিটায়ার করবেন। বাঁ হাতে বিখ্যাত ছড়ি তা দেখিয়ে জিজ্ঞাসা করলেন পরীক্ষা আর কদিন বাকী ? আমতা আমতা করে খেলোয়ারদ্বয়ের উত্তর এলো আর খেলবো না স্যার, বাড়ী  যাচ্ছি। স্যার বললেন, ফের যদি মাঠে দেখেছি, 'মেরে ঠ্যাং দেব' ... শ্রদ্ধেয় স্যার রতি রঞ্জন সিনহা, আমাদের মধ্যে আর নেই বছর চারেক, কিন্তু সবার মনের মধ্যে অমর হয়ে থাকবেন, স্যার আপনার সেই বিখ্যাত ছবিটা পায়ে না পড়লে আজ হয়তো নিজের পায়ে দাঁড়াতাম না। 

২. ডবল এগ চিকেন রোল 

২০০৬, বিএসসি সেকেন্ড ইয়ার, আমরা কলেজ এর নবীনতম ডিপার্টমেন্ট, টিচাররাও সব থেকে নবীন, প্রায় দাদার মতো, তাই অনেক খোলামেলা ছিল পড়াশোনা, কথাবার্তা, দুস্টুমি। একটা প্রচন্ড বৃষ্টির দিন, ফার্স্ট ইয়ার, থার্ড ইয়ার, কারোর ক্লাস নেই, সেকন্ড ইয়ার মানে আমরাও পাসের ক্লাসে আর যাবো না ঠিক করে নিয়েছি। আমাদের ডিপার্টমেন্ট টা মূল কলেজ বিল্ডিং থেকে বিচ্ছিন্ন। ডিপার্টমেন্টে জনা ১৫/২০ ছাত্রছাত্রী আর ৩ জন টিচার, SK , DC  আর TM । উত্তর কোলকাতা , বৃষ্টি, চারিদিকজলে থৈ থৈ,কার আর পড়ায়ে মন বসে, চপ কাটলেট খাওয়ার আদর্শ ওয়েদার।যেমনি ভাবনা তেমনি কাজ, আব্দার চলে গেলো স্যার দের  কাছে, "আজ ক্লাস টাস থাকে, তার চেয়ে বৃষ্টিতে তে পেটপুজো হোক"। নেতৃত্বে আমি আর আমার দুই সহপাঠী, প্রায় আধ ঘন্টা দর কষাকষি, নেগোশিয়েশন করে ৩ জন স্যার এর থেকে আদায় করা গেলো ৪০০ টাকা মতো, blossom's থেকে আসবে রোল, নেওয়া হয়ে গেলো অর্ডার, কার চিকেন, কার পনীর। SK  স্যার এর টা ইউনিক 'ডবল এগ চিকেন রোল' লঙ্কা দেওয়া। যারা পেটপুজো প্রোগ্রামের নেতৃত্বে ছিল তারাই গেলো কিনতে, রোল কাউন্টার সব কাস্টোমাইজড রোল মোড়া হচ্ছে, SK স্যার এর রোল টা যখন মুড়ছে দোকানদার আমার এক বন্ধুর মনে পরে গেলো ডিজিটাল এর ক্লাসটেস্টের প্রশ্ন ছিল হেব্বি কঠিন, অর্ডার গেলো, "এই বেশি করে কাঁচা লঙ্কা দাও  ... আরো দাও, আরো দাও"!! যা দাঁড়ালো, চিকেনের পিসের চেয়ে লঙ্কা বেশী। AC ল্যাবরেটরি তে বসে স্যার যখন ঘামতে ঘামতে রোল খাচ্ছেন, কে একটা জিজ্ঞাসা করলো, "স্যার ভালো বানিয়েছে রোলটা?" , SK বললেন  "দারুন" .....


৩. ফাইভ ষ্টার প্রবলেম 

২০০৯, জীবনের সেরা সময়টার শেষ বছর, এমএসসি সেকন্ড ইয়ার, ফোর্থ সেমিস্টারে একটা পেপার ছিল 'আর্টিফিশিয়াল ইন্টেলিজেন্স', পড়াতেন শ্রদ্ধেয় কাশী নাথ দে (KND)। আমি গড়পড়তা স্টুডেন্ট হলেও, এই পেপার টা ভালো লাগতো খুব। একদিন KND ক্লাস নিচ্ছেন, পড়াচ্ছিলেন গেম থিওরি, ব্ল্যাকবোর্ডে একটা প্রবলেম লিখলেন,  সাথে সাথে একটা ছোট্ট উক্তি "গত চার বছরে বিটেক, এমএসসি র কেউ এই প্রবলেম টা সল্ভ করতে পারেনি, আর তোমাদের যা মতিগতি দেখছি, I don't expect anyone from this class to solve it" । স্যার এর ব্যঙ্গাত্মক বকুনি টা খুব গায়ে লাগলো।সবাই মাথা নিচু করে চুপ ,হঠাৎ আমার মাথায় কোথা থেকে 'centre fresh' এর  বাত্তি জ্বলে গেলো কে জানে, উঠে দাঁড়িয়ে স্যার কে জিজ্ঞাসা করলাম, "স্যার চেষ্টা করবো একবার?" লাস্ট বেঞ্চে বসা, অধিকাংশ সময় ক্যান্টিনে কাটানো 'আমি' প্রবলেমটার সলিউশন করতে পারবো এটা বিশ্বাস করা সত্যি কঠিন, সব চেয়ে অবাক হয়েছিল মনে দু/তিন টপার বান্ধবী, ওরাই পারছে না, আর আমি করবো সমাধান। যাই হোক স্যার বললেন, "করবে চেষ্টা? করো "... আমি ১০ সেকেন্ড পজ থেকে বলতে শুরু করলাম, স্যার ও বোর্ডে লিখলেন আমার চিন্তা, লেখা শেষ হলো, স্যার এবার ১০ সেকেন্ড বিরতি নিয়ে বললেন, "are you sure ? or just  guessing " ... আমি আমতা আমতা করে বললাম, স্যার এইটাই তো মনে হচ্ছে হবে... স্যার আবার একটু চুপ থেকে বললেন, "you deserve a 'five  star' for it" ... মানে তা বুঝিনি, শুধু একটা লাজুক হাসি হেসে বসে পড়েছিলাম।পরে আমার লাস্ট বেঞ্চের বন্ধুরা ধরেছিলো, "এই গাঁজা টাজা খেয়েছিস নাকি ??", টপার বান্ধবীরা তখনও অবাক, পরের দিন ক্লাস শুরু হয়ে গেছে, আমি যথারীতি লেট, রোলকল চলছে, আমাতে দৌড়োতে দৌড়োতে ঢুকে বসলাম, রোলকল  শেষ করে KND ব্যাগ থেকে একটা বড় 'five star' চকলেট বার করে আমাকে দিলেন, যেটা ক্লাস শেষে ওই বান্ধবীদেরই পেটে গেলো। ... প্রবলেম টাও ফেমাস হয়ে গেলো ফাইভ ষ্টার প্রবলেম নামে, সেমিস্টারে এসেছিলো, সবাই ফুলমার্কস ...  সায়েন্স কলেজে আমার পাওয়া সেরা পুরস্কার। 


শিক্ষক দিবসে আমার সকল শিক্ষক শিক্ষিকা দের প্রণাম ও শ্রদ্ধা জানাই। ভালো থাকবেন সবাই, হ্যাপি টিচার্স ডে ...
